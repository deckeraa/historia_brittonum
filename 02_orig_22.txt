32 In tempore illīus venit sānctus Germānus ad praedicandum in Brittannīā et clāruit apud illōs in multīs virtūtibus et multī per eum salvī factī sunt et plūrimī periērunt.

Aliquanta mīrācula, quae per illum fēcit deus, scrībendā dēcrēvī.

Prīmum mīrāculum dē mīrāculīs eīs: erat quīdam rēx inīquus atque tyrannus valdē, cui nōmen erat Benlī. Illum vir sānctus voluit vīsitāre et properāre ad inīquum rēgem, ut praedicāret illī. At cum ipse homō deī vēnisset ad ōstium urbis cum comitibus suīs, venit portārius et salūtāvit eōs et mīsērunt eum ad rēgem et rēx dūrum respōnsum dedit illīs et cum iūrāmentō dīxit: sī fuerint vel sī mānserint usque ad caput annī, nōn venient umquam in mediō urbis meae. 

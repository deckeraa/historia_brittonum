46 Et Hengistus omnī familiae suae iussit, ut ūnusquisque artavum suum sub pede in mediō ficōnis suī pōneret. Et quandō clāmāverō ad vōs et dīxerō: eu Saxonēs eniminit saxās, cultellōs vestrōs ex ficōnibus vestrīs ēdūcite et in illōs irruite et fortiter contrā illōs resistite. Et rēgem illōrum nōlīte occīdere, sed eum, prō causā fīliae meae, quam dedī illī in coniugium, tenente, quia melius est nōbīs, ut ex manibus nostrīs redimātur. Et conventum addūxērunt et in ūnum convēnērunt, et Saxonēs amīcāliter locūtī in mente interim vulpicīnō mōre agēbant et vir iuxtā virum sociāliter sēdērunt. Hengistus sīcut dīxerat, vōciferātus est et omnēs seniōrēs trecentī Guorthigirnī rēgis iugulātī sunt et ipse sōlus captus et catēnātus est et regiōnēs plūrimās prō redēmptiōne enimae suae illīs tribuit, id est Estsaxum, Sutsaxum.

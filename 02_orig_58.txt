63 Addā fīlius Īdā rēgnāvit annīs octo. Aedlric fīlius Addā rēgnāvit quattuor annīs. Deoric fīlius Īda rēgnāvit septem annīs. Friodolguald rēgnāvit sex annīs. In cuius tempore rēgnum Cantōrum mittente Gregōriō baptismum suscēpit. Hussā rēgnāvit annīs septem: contrā illum quattuor rēgēs Urbgen et Riderchhen et Guallanc et Morcant dīmicāvērunt. Deodric contrā illum Urbgēn cum fīliīs dīmicābat fortiter. In illō autem tempore aliquandō hostēs, nunc cīvēs vincēbantur et ipse conclūsit eōs tribus diēbus et noctibus in īnsulā Metcaud et dum erat in expedītiōne, iugulātus est Morcantō dēstinante prō invidiā, quia in ipsō prae omnibus rēgibus virtūs maxima erat īnstaurātiōne bellī. 

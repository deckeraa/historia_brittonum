48 Postquam exōsī fuērunt illī omnēs hominēs gentis suae prō piāculō suō inter potentēs et impotentēs, inter servum et līberum, inter monachōs et lāïcōs, inter parvum et magnum, et ipse dum dē locō ad locum vagus errat, tandem cor eius crepuit et dēfūnctus est, nōn cum laude. Aliī dīxērunt: terra aperta est et dēglūtīvit cum in nocte, in quā combusta est arx circā eum, quia nōn inventae sunt ūllae reliquiae illōrum, quī combustī sunt cum eō in arce.


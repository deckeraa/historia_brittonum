35 In crāstinō diē ille vir, quī hospitālis fuit illīs, crēdidit et baptīzātus est cum omnibus fīliīs suīs et omnīs rēgiō cum eīs, cui nōmen erat Catel. Et benedīxit eī et addidit et dīxit: nōn dēficiet rēx dē sēminō tuō. Ipse est Catell Durnlūc, et tū rēx eris ab hodiernā diē. Et sīc ēvenit; et implētum est, quod dictum est per prophētam dīcentem: 'suscitāns dē pulvere egēnum, et dē stercore ērigēns pauperem, ut sedeat cum prīncipibus et solium glōriae teneat.' Iuxtā verba sānctī Germānī rēx dē servō factī sunt, et ā sēmine illōrum omnis regiō Povīsōrum regitur usque in hodiernum diem.

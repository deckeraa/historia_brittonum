75 Prīmum mīrāculum est lītus sine marī.

Secundum mīrāculum est ibi mōns quī gyrātur tribus vicibus in annō.

Tertium mīrāculum vadum est ibi: quandō inundātur mare et ipse inundātur, et quandō dēcrēscit mare et ipse minuitur.

Quartum mīrāculum est lapis quī ambulat in nocturnīs temporibus super vallem Citheinn, et prōiectus est ōlim in vorāgine Cereuus, quī est in mediō pelagī quod vocātur Mēne, et in crāstinō super rīpam suprā dictae vallis inventus est sine dubiō.

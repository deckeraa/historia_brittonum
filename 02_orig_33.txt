Et magī ad illum dīxēre: arcem in istō locō fac, quia tūtissima ā barbarīs gentibus in aeternum erit. et ipse artificēs congregāvit, id est lapidicīnōs, et ligna et lapidēs congregāvit et cum esset congregāta omnis māteria, in ūnā nocte ablāta est māteria. et tribus vicibus iussit congregārī et nusquam compāruit. et magōs arcessīvit et illōs percūnctātus est, quae esset haec causa malitiae et quid hoc ēvēnerit. at illī respondērunt: nisi īnfantem sine patre inveniēs et occīdētur ille et arx ā sanguine suō aspergātur, numquam aedificābitur in aeternum.

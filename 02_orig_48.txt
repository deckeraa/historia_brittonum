52 Tunc acceptīs benedictiōnibus perfectīsque omnibus in nōmine Sānctae Trīnitātis parātam ascendit nāvim et pervēnit ad Brittanniam et praedicāvit ibi nōn multīs diēbus et āmissīs omnibus ambulandī ānfrāctibus summā vēlōcitāte flātūque prōsperō mare Hibernicum cum nāvī dēscendit. Onerāta vērō nāvis cum trānsmarīnīs mīrābilibus et spīritālibus thēsaurīs perrēxit ad Hiberniam et baptīzāvit eōs.

53 Ā mundī prīncipiō usque ad baptismum Hibernēnsium vcccxxx annī sunt. In quīntō annō Loygāre rēgis exōrsus est praedicāre fidem Chrīstī.

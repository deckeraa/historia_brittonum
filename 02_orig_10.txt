18 Quī incolae in prīmō fuērunt Brittanniae Brittōnēs ā Brūtō. Brūtus fīlius Hisitīonis, Hisition Alāneī, Alāneus fīlius Reae Silviae, Rea Silvia fīlia Numā Pampilii, fīliī Ascaniī; Ascanius fīlius Aenēae, fīliī Anchīsae, fīliī Trōī, fīliī Dardanī, fīliī Flise, fīliī Iuvānī, fīliī Iafeth. Iafeth vērō habuit septem fīliōs. prīmus Gomer, ā quō Gallī; secundus Magog, ā quō Scythās et Gothōs; tertius Madāī, ā quō Mēdōs; quārtus Iuvān, ā quō Graecī; quīntus Tubal, ā quō Hibēreī et Hispānī et Italī; sextus Mosoch, ā quō Cappadocēs; septimus Tirās, ā quō Tracēs. hī sunt fīliī Iafeth fīliī Noe fīliī Lamech.

Et redeam nunc ad id, dē quō dīgressus sum.

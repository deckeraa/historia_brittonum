62 Tunc Dutigirn in illō tempore fortiter dīmicābat contrā gentem Anglōrum. Tunc Talhaern Tataguen in poēmate clāruit et Neirin, et Taliessin, et Bluchbard, et Cīan, quī vocātur Guenith Guaut, simul ūnō tempore in poēmate Brittannicō clāruērunt.

Mailcunus magnus rēx apud Brittōnēs rēgnābat, id est in regiōne Guenedōtae, quia atavus illīus, id est Cunedag, cum fīliīs suīs, quōrum numerus octo erat, vēnerat prius dē parte sinistrālī, id est dē regiōne quae vocātur Manau Guotodin, centum quadrāgintā sex annīs antequam Mailcun rēgnāret, et Scottōs cum ingentissimā clāde expulērunt ab istīs regiōnibus et nusquam reversī sunt iterum ad habitandum.

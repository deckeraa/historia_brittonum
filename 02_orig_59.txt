Eadfered Flesaurs rēgnāvit duodecim annīs in Berneich et aliōs duodecim in Deur, vīgintī quattuor annīs inter duo rēgna rēgnāvit et dedit uxōrī suae Dinguoaroy, quae vocātur Bebbab, et dē nōmine suae accēpit nōmen, id est Bebbanburth. Eoguin fīlius Allī rēgnāvit annīs decem et septem et ipse occupāvit Elmet et expulit Certic rēgem illīus regiōnis.

Eanfled fīlia illīus duodecimō diē post pentēcostēn baptismum accēpit cum ūniversīs hominibus suīs dē virīs et mulieribus cum eā. Eadgum vērō in sequentī Paschā baptismum suscēpit et duodecim mīllia hominum baptīzātī sunt cum eō. Sī quis scīre voluerit, quis eōs baptīzāvit, Rum map Urbgēn baptīzāvit eōs et per quadrāgintā diēs nōn cessāvit baptīzāre omne genus ambrōnum et praedicātiōnem illīus multī crēdidērunt Chrīstō.

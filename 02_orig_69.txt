Et sepeliērunt eum et post sepultūram illī duo virī reversī sunt ad nāvim et nāvigāvērunt. At ille sānctus Iltūtus ecclēsiam fundāvit circā corpus sānctī hominis et circā altāre et manet usque in hodiernum diem altāre nūtū deī fultum. Venit quīdam rēgulus, ut proberet portāns virgam in manū suā; cūrāvit eam circā altāre et tenuit ambābus manibus virgam ex utrāque parte et trāxit ad sē et sīc vēritātem illīus reī probāvit et ille posteā per mēnsem integrum nōn vīxit. Alter vērō sub altāre aspexit et aciem oculōrum eius āmīsit et ante mēnsem integrum vītam fīnīvit.

37 Hencgistus autem, cum esset vir doctus atque astūtus et callidus, cum explōrāsset super rēgem inertem et super gentem illīus, quae sine armīs ūtēbātur, initō cōnsiliō dīxit ad rēgem Brittannicum: paucī sumus; sī vīs, mittēmus ad patriam nostram et invītēmus mīlitēs dē mīlitibus regiōnis nostrae, ut amplior sit numerus ad certandum prō tē et prō gente tuā. Et ille imperāvit ut facerent, et mīsērunt, et laegātī trānsfretāvērunt trāns Tithicam vallem, et reversī sunt cum ciulīs sēdecim, et mīlitēs ēlēctī vēnērunt in illīs, et in ūnā ciūlā ex eīs venit puella pulchra faciē atque decorōsa valdē, fīlia Hencgistī.

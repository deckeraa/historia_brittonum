43 Intereā Guorthemir fīlius Guorthigirn cum Hengistō et Horsō et cum gente illōrum petulanter pugnābant et eōs usque ad supradictam īnsulam, quae vocātur Tanet, expulit et eōs ibi tribus vicibus conclūsit obsēdit percussit comminuit terruit. Et ipsī lēgātōs ultrā mare usque in Germāniam trānsmittēbant vocandō ciūlās cum ingentī numerō bellātōrum virōrum. Et posteā pugnābant contrā rēgēs nostrae gentis: aliquandō vincēbantur et expellēbantur.

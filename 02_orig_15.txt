23 Tertius fuit Sevērus, quī trānsfretāvit ad Brittannōs; ubi, ut receptās prōvinciās ab incursiōne barbaricā faceret tūtiōrēs, mūrum et aggerem ā marī usque ad mare per lātitūdinem Brittanniae, id est per cxxxiī mīlia passuum dēdūxit, et vocātur Brittannīcō sermōne Guaul. Proptereā iussit fierī inter Brittōnēs et Pictōs et Scottōs, quia Scottī ab occidente et Pictī ab aquilōne ūnanimiter pugnābant contrā Brittōnēs, nam et ipsī pācem inter sē habēbant; et nōn multō post intrā Brittanniam Sevērus moritur.

24 Quārtus fuit Karitius imperātor et tyrannus, quī et ipse in Brittanniam venit tyrannide. Quī proptereā tyrannus fuit prō occīsiōne Sevērī et cum omnibus ducibus Rōmānicae gentis, quī erant cum eō in Brittannīā, trānsverberāvit omnēs rēgulōs Brittannōrum et vindicāvit valdē Sevērum ab illīs et purpuram Brittanniae occupāvit.

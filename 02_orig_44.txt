Trēs fīliōs habuit, quōrum nōmina sunt Guorthemir, quī pugnābat contrā barbarōs, ut suprā dīximus; secundō Categirn; tertius Pāscent, quī rēgnāvit in duābus regiōnibus Buelt et Guorthegirniaun post mortem patris suī largiente Ambrosiō illī, quī fuit rēx inter omnēs rēgēs Brittannicae gentis. Quārtus fuit Faustus, quī ā fīliā suā genitus est illī, et sānctus Germānus baptīzāvit illum et nūtrīvit et docuit et condidit locum magnum super rīpam flūminis, quod vocātur Rēnis, et manet usque hodiē. Et ūnam fīliam habuit, quae fuit māter Faustī sānctī.

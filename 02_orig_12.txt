20 Et iterum post spatium trium annōrum venit cum magnō exercitū trecentīsque ciūlīs et pervēnit usque ad ōstium flūminis, quod vocātur Tamesis. Et ibi iniērunt bellum et multī cecidērunt dē quis mīlitibusque suīs, quia suprā dictus prōcōnsul posuerat sudēs ferreōs et sēmen bellicōsum, id est Cetilou, in vada flūminis. Discrīmen magnum fuit mīlitibus Rōmānōrum haec ars invīsibilis, et discessērunt sine pāce in illā vice. Gestum est bellum tertiō iuxtā locum, quī dīcitur Trinovantum. Et accēpit Iūlius imperium Brittannicae gentīs 47 annīs ante nātīvitātem Chrīstī, ab initiō autem mundī vccxv.


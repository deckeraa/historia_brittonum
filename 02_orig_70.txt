72 Est aliud mīrābile in suprā dicta regiōne Guent. Est ibi fōns iuxtā vallum puteī Mouric et lignum in mediō fontis et lavant hominēs manūs suās cum faciēbus suīs et lignum sub pedibus suīs habent, quandō lavant. Nam et agō probāvī et vīdī. Quandō mare inundātur, ad mallīnam extendītū Sabrīnā super omnem maritimam et tegit et usque ad fontem prōdūcitur et implētur fōns dē sissā Sabrīnae et trahit lignum sēcum usque ad mare magnum et per spatium trium diērum in mare invertitur et in quārtō diē in suprā dictō fonte invenītur. Factum est autem, ut ūnus dē rūsticīs sepelīret eum in terrā ad probandum, et in quārtō diē inventus est in fonte et ille rūsticus, quī eum abscondit et sepelīvit, dēfūnctus est ante fīnem mēnsis.

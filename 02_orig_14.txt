21 Secundus post hunc Claudius imperātor venit et in Brittannīā imperāvit annīs quadrāgintā octo post adventum Chrīstī et strāgem et bellum fēcit magnum nōn absque dētrīmentō mīlitum, tamen victor fuit in Brittannīā. Et posteā cum ciūlīs perrēxit ad Orcadēs īnsulās et subiēcit sibi et fēcit eās tribūtāriās. In tempore illīus quiēvit dare cēnsum Rōmānīs ā Brittannīā, sed Brittannīcīs imperātōribus redditum est. Rēgnāvit annīs xiīī mēnsibus viīī. Cuius monumentum in Mogantīā apud Longobardōs ostenditur: dum ad Rōmam ībat, ibi dēfūnctus est.

22 Post clxvīī annōs post adventum Chrīstī Lūcius Brittannicus rēx cum omnibus rēgulīs tōtīus Brittannicae gentīs baptismum suscēpit missa lēgātiōne ab imperātōre Rōmānōrum et ā pāpā Rōmānō Eucharistō.

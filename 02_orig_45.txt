49 Haec est geneālogia illīus, quae ad initium retrō recurrit.

Fernmail ipse est, quī regit modo in regiōnibus duābus Buelt et Guorthigirniaun, fīlius Teudubir. Teudubir ipse est rēx Bueltiae regiōnis, fīlius Pāscent, fīliī Guoidcant, fīliī Moriud, fīliī Eldat, fīliī Eldoc, fīliī Paul, fīliī Mepurit, fīliī Briacat, fīliī Pāscent, fīliī Guorthigirn Guortheneu, fīliī Guitaul, fīliī Guitolin, fīliī Glōvī. Bonus, Paul, Maurōn trēs frātrēs fuērunt fīliī Glovī, quī aedificāvit urbem magnam super rīpam flūminis Sabrīnae, quae vocātur Brittannīcō sermōne Cair Glovī, Saxonice autem Gloecester. Satis dictum est dē Guorthigirnō et dē genere suō.

50 Sānctus Germānus reversus est post mortem illīus ad patriam suam.

68 Quārtum mīrāculum est: fontēs in eadem inveniuntur dē salō, ā quibus fontibus sāl coquitur: inde dīversa cibāria saliuntur et nōn prope sunt marī, sed dē terrā ēmergunt.

Aliud mīrāculum et Duorig Habren, id est duo rēgēs Sabrīnae. Quandō inundantur mare ad sissam in ōstium Sabrīnae, duo cumulī spūmārum congregantur sēparātim et bellum faciunt inter sē in modum arietum et prōcēdit ūnusquisque ad alterum et collīdunt sē ad invicem et iterum sēcēdit alter ab alterō et iterum prōcēdunt in ūnāquāque sissā. Hoc faciunt ab initiō mundī usque in hodiernum diem.
